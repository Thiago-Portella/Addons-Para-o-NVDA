<!DOCTYPE html>
<html lang="fa">
<head>
<meta charset="UTF-8"><meta name="viewport" content="width=device-width, initial-scale=1.0">
<link rel="stylesheet" type="text/css" href="../style.css" media="screen">
<title>Accessible agenda 2023.10.17</title>
</head>
<body>
<h1>سررسید</h1>
<h2>اطلاعات</h2>
<ul>
<li>نویسندگان: Abel Passos, Ângelo Abrantes و Rui Fontes</li>
<li>بروزشده در: 17.10.2023</li>
<li>دانلود <a href="https://github.com/ruifontes/agenda-for-NVDA/releases/download/2023.10.17/agenda-2023.10.17.nvda-addon">نسخه‌ی پایدار</a></li>
<li>سازگاری: با NVDA نسخه‌ی 2019.3 و بالاتر</li>
</ul>
<h2>توضیح</h2>
<p>این افزونه اجازه می‌دهد تا قرارها و فعالیت‌هایتان را با یا بدون هشدار و با یا بدون تکرار ثبت کنید.
می‌توانید از دو سررسید متفاوت استفاده کنید.
برای جابجا شدن بین این دو سررسید، به مسیر منوی NVDA، اولویت‌ها، تنظیمات، بخش سررسید بروید و سررسید مورد استفاده تان را از جعبه‌ی کشویی انتخاب کنید.
اگر خط دوم خالی است، از دکمه‌ی «انتخاب یا افزودن یک پوشه» برای ایجاد سررسید دوم استفاده کنید.
چنانچه در هنگام استفاده از این دکمه، مسیری را انتخاب کرده باشید، سررسید به مسیر جدید منتقل می‌شود، به شرط اینکه سررسیدی در مسیر جدید موجود نباشد. اگر سررسید موجود باشد، فقط مسیر سررسید تغییر می‌کند و دو سررسید در کنار هم باقی می‌مانند و سررسید جدید در مسیر جدید انتخاب می‌شود.
در شروع کار NVDA، قرارهای روزهای آینده به شما یادآوری خواهد شد. این یادآور می‌تواند یک پنجره با فهرست همه‌ی قرارها، یا یک یادآور با هشدار صوتی و یک قرار با تنظیم هشدار باشد.
این گزینه را می‌توانید در تنظیمات افزونه تنظیم کنید.</p>
<h2>فرمان‌ها</h2>
<p>فرمان برای فراخوانی افزونه، NVDA+F4 است.
می‌توانید آن را در بخش «سررسید» در پنجره‌ی «مدیریت فرمان‌های ورودی تغییر بدهید.</p>
<h2>نحوه کار افزونه:</h2>
<ul>
<li>وقتی برنامه را باز میکنید، قرارهای روز جاری نمایش خواهد یافت.</li>
<li>در پنجره‌ی اصلی، فیلدهایی برای تغییر تاریخ، قرارهای روزِ انتخاب‌شده، و بعضی دکمه‌ها برای کنترل برنامه که بعدا بررسی‌شان خواهیم کرد، وجود دارند.
فیلدهای تاریخ را می‌توانید با جهت‌نماهای بالا و پایین، یا با نوشتن مقدار دلخواه تغییر بدهید. هنگام تغییر تاریخ، قرارهای روز واردشده بطور خودکار نمایش داده می‌شوند.</li>
</ul>
<h3>کلیدهای میانبر پنجره‌ی اصلی:</h3>
<ul>
<li>Alt + 1-9: تعداد روزها را به اندازه‌ی مقدار فشرده‌شده جلو می‌بَرَد.</li>
<li>Alt           +0: به تاریخ روز جاری باز می‌گردد.</li>
<li>Alt+جهت‌نمای چپ: تاریخ را یک روز به عقب می‌بَرَد.</li>
<li>Alt+جهت‌نمای راست: تاریخ را یک روز جلو می‌بَرَد.</li>
<li>Alt+جهت‌نمای بالا: یک هفته جلو می‌بَرَد.</li>
<li>Alt+جهت‌نمای پایین: یک هفته عقب می‌بَرَد.</li>
<li>Alt+PageUp: یک ماه جلو می‌بَرَد.</li>
<li>Alt+PageDown: یک ماه عقب می‌بَرَد.</li>
<li>اینتر: اگر قراری انتخاب شده باشد، پنجره‌ی ویرایش را باز می‌کند. در غیر این صورت، پنجره‌ی ایجاد قرار جدید را باز می‌کند.</li>
<li>Delete: رکورد انتخاب‌شده را پاک می‌کند. مانند دکمه‌ی «حذف».</li>
<li>Control+f: پنجره‌ی جستجو را باز می‌کند. مانند فعال کردن دکمه‌ی جستجو.</li>
</ul>
<h3>کاربرد دکمه‌ها در پنجره‌ی اصلی و کلیدهای میانبر مربوط به آن‌ها:</h3>
<ul>
<li>افزودن (Alt+ا): پنجره‌ای برای ثبت قرارها در تاریخ انتخاب‌شده باز می‌کند.</li>
<li>ویرایش (Alt+و): پنجره‌ای برای ویرایش قرار انتخاب‌شده باز می‌کند.</li>
<li>حذف (Alt+ح): قرار انتخاب‌شده را حذف می‌کند.</li>
<li>جستجو (Alt+ج): پنجره‌ای برای جستجو در اطلاعات موجود در سررسید باز می‌کند.</li>
<li>خروج (Alt+خ): پنجره را می‌بندد.</li>
</ul>
<h3>کارکردهای افزودن و ویرایش کردن بسیار شبیه هم است؛ به همین دلیل، پنجره‌ای که توضیح خواهیم داد، هردو کارکرد را انجام می‌دهد.</h3>
<p>تفاوت اصلی این است که برای ویرایش کردن باید پیش از آن، قراری را که می‌خواهید تغییر کند، انتخاب کرده باشید.
همچنین، در کارکرد ویرایش، داده‌های قرار انتخاب‌شده برای تغییر، در پنجره نمایش داده می‌شوند. در گزینه‌ی افزودن، پنجره با تاریخ انتخاب‌شده باز می‌شود و بقیه‌ی فیلدها خالی اند.</p>
<h3>فیلدهای افزودن و ویرایش</h3>
<ul>
<li>روز/ماه/سال: فیلدهای تاریخ که می‌توانید با جهت‌نماهای بالا و پایین، یا با تایپ مقدار دلخواه تغییرشان دهید.</li>
<li>ساعت/دقیقه: فیلدهای زمان که می‌توانید با جهت‌نماهای بالا و پایین، یا با تایپ مقدار دلخواه تغییرشان بدهید.</li>
<li>توضیح: فیلدی برای پر کردن اطلاعاتی درباره‌ی قرار.</li>
<li>دکمه‌ی تکرار (alt+ت): اجازه می‌دهد به پنجره‌ی تنظیم تکرار دست یابید؛ جایی که امکان تعیین دوره‌ی تکرار و زمان پایان آن وجود دارد.</li>
<li>هشدارها (alt+ه): اجازه می‌دهد به پنجره‌ی هشدارها دست پیدا کنید. در اینجا، کادرهای علامت‌زدنی گوناگونی برای انتخاب زمان به صدا درآمدن هشدار موجود است. بطور پیشفرض، چنانچه هشداری جلوتر از تاریخ و ساعت قرار انتخاب شود، هشدار زمان دقیق قرار نیز فعال می‌شود.</li>
<li>دکمه‌ی تایید: اطلاعات قرار را در تقویم وارد می‌کند.</li>
<li>دکمه‌ی لغو: فیلد اطلاعات این پنجره را ذخیره نمی‌کند.</li>
<li>پنجره‌ی افزودن/ویرایش برای ذخیره‌ی اطلاعات، کلید میانبر کنترل+اینتر را دارد. این میانبر برابر است با دکمه‌ی تایید.</li>
</ul>
<h3>فیلدهای پنجره‌ی جستجو</h3>
<ul>
<li>
<p>نوع جستجو: باید یکی از گزینه‌های زیر را انتخاب کنید:</p>
<ul>
<li>جستجوی متنی: فیلد ویرایشی برای شما باز می‌شود برای تایپ آنچه می‌خواهید جستجو کنید. لازم نیست تمام عبارت را بنویسید. جستجو با بخش‌هایی از واژه‌ها نیز می‌تواند انجام شود.</li>
<li>هفت روز بعد: قرارهای هفت روز آینده را نمایش می‌دهد. روز جاری را شامل نمی‌شود.</li>
<li>سی روز بعد: قرارهای سی روز آینده را نمایش می‌دهد. روز جاری را شامل نمی‌شود.</li>
<li>محدوده‌ی تاریخ: فیلدهای تاریخ آغاز و تاریخ پایان را برای جستجو نمایش می‌دهد.</li>
</ul>
</li>
<li>
<p>دکمه‌ی جستجو (Alt+ج): جستجوی انتخاب‌شده را اجرا می‌کند و اطلاعات پیداشده را نمایش می‌دهد.</p>
</li>
<li>دکمه‌ی افزودن (Alt+ا): مانند کارکرد افزودن در پنجره‌ی اصلی است. تفاوت اینجاست که چنانچه قراری انتخاب کنید، پنجره‌ی افزودن، روی تاریخِ قرارِ انتخاب‌شده خواهد بود. اگر قراری انتخاب نشده باشد، در پنجره، تاریخ امروز نمایش داده می‌شود.</li>
<li>دکمه‌ی ویرایش (Alt+و): مثل کارکرد ویرایش در صفحه‌ی اصلی است. لازم است قراری را انتخاب کنید.</li>
<li>دکمه‌ی حذف (Alt+ح): قرار انتخاب‌شده را حذف می‌کند.</li>
<li>دکمه‌ی حذف همه (Alt+ه): همه‌ی قرارهای نمایش داده‌شده را حذف می‌کند.</li>
<li>دکمه‌ی لغو (Alt+ل): پنجره‌ی جستجو را می‌بندد و به پنجره‌ی اصلی برمی‌گردد.</li>
</ul>
</body>
</html>