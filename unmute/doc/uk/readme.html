<!DOCTYPE html>
<html lang="uk">
<head>
<meta charset="UTF-8"><meta name="viewport" content="width=device-width, initial-scale=1.0">
<link rel="stylesheet" type="text/css" href="../style.css" media="screen">
<title>Unmute Windows audio 1.5.7</title>
</head>
<body>
<h1>NVDA Unmute (Автоувімкнення звуку Windows)</h1>
<ul>
<li>Автор: Олександр Грищенко</li>
<li>Версія: 1.5</li>
<li>Сумісність з NVDA: 2019.3 та новіші версії</li>
<li>Завантажити <a href="https://addons.nvda-project.org/files/get.php?file=unmute">стабільну версію</a></li>
</ul>
<p>Цей додаток перевіряє стан аудіосистеми Windows під час запуску NVDA. І, якщо виявляється, що звук вимкнений або дуже приглушений, - додаток примусово вмикає його.</p>
<p>Одночасно перевіряється рівень гучності встановлений окремо для процесу NVDA.</p>
<p>Також додаток перевіряє стан синтезатора мовлення. Якщо виникли проблеми з його ініціалізацією, виконуються спроби запуску синтезатора, який вказаний в налаштуваннях NVDA.</p>
<p>Присутня додаткова можливість перевіряти на який аудіо-пристрій виводиться звук NVDA. І, якщо цей пристрій відрізняється від пристрою за замовчуванням, - вивід автоматично перемикається на аудіо-пристрій, що встановлений в системі як основний.</p>
<p>Примітка: Якщо звуковий сигнал додатку завжди відтворюється, навіть якщо рівень гучності NVDA перебуває на належному рівні. Тобто додаток перемикає виведення звуку на основний аудіо-пристрій кожного разу при запуску NVDA.</p>
<p>Це зазвичай відбувається, коли пристрій виведення звуку в налаштуваннях NVDA відрізняється від пристрою виводу за замовчуванням або "Microsoft Sound Mapper".</p>
<p>Таку поведінку можна легко змінити одним із наступних способів:</p>
<ol>
<li>Після перезапуску NVDA просто збережіть поточну конфігурацію за допомогою комбінації клавіш NVDA+Ctrl+C. Аудіо-пристрій за замовчуванням буде збережено в налаштуваннях NVDA, і перемикання не відбуватиметься при кожному запуску.</li>
<li>Якщо ви не хочете змінювати конфігурацію NVDA - просто вимкніть функцію перемикання звукового пристрою в панелі налаштувань додатку.</li>
</ol>
<h2>Діалогове вікно налаштувань додатку</h2>
<p>Щоб відкрити панель налаштувань додатку, виконайте такі дії:</p>
<ul>
<li>Натисніть NVDA+N, щоб відкрити меню NVDA.</li>
<li>Далі перейдіть до "Параметри" -&gt; "Налаштування...", та у списку категорій знайдіть і відкрийте "Автоувімкнення звуку Windows".</li>
</ul>
<p>Це все, тепер користуючись клавішею Tab ви можете переходити між параметрами додатку.</p>
<p>В діалоговому вікні налаштувань додатку доступні такі параметри:</p>
<ol>
<li>
<p>Перший слайдер в діалоговому вікні налаштувань додатку дозволяє вказати рівень гучності звуку Windows який буде встановлено при запуску NVDA, якщо попередньо звук був вимкнений або його рівень був занадто низький.</p>
</li>
<li>
<p>Мінімальний рівень гучності Windows, при якому буде застосовуватись процедура збільшення звуку. Цей слайдер дозволяє налаштувати рівень чутливості додатку.</p>
<p>Якщо рівень гучності знизиться до меншого ніж вказане тут значення, то при наступному запуску NVDA гучність буде збільшена.</p>
<p>Інакше, якщо рівень гучності залишиться вищим ніж вказане тут значення, то при перезапуску NVDA його рівень змінюватись не буде.</p>
<p>І, звичайно, якщо звук раніше було вимкнено, при перезапуску додаток все-одно увімкне його в будь-якому випадку.</p>
</li>
<li>
<p>Наступний прапорець дозволяє увімкнути повторну ініціалізацію драйвера голосового синтезатора.</p>
<p>Ця процедура буде запускатись лише у тому випадку, коли при старті NVDA буде виявлено, що драйвер синтезатора голосу не був ініціалізований.</p>
</li>
<li>
<p>В цьому полі можна вказати кількість спроб повторної ініціалізації драйвера. Спроби виконуються циклічно з інтервалом в 1 секунду. Значення 0 означає, що спроби будуть виконуватись безкінечно аж до успішного завершення процедури.</p>
</li>
<li>
<p>Опція "Перемикати вивід звуку NVDA на аудіо-пристрій за замовчуванням" дозволяє при запуску перевірити на який аудіо-пристрій виводиться звук NVDA. І, якщо цей пристрій відрізняється від пристрою за замовчуванням, - вивід автоматично перемикається на аудіо-пристрій, що встановлений в системі як основний.</p>
</li>
<li>
<p>Наступний прапорець вмикає або вимикає відтворення стартового звуку при успішному виконанні операції.</p>
</li>
</ol>
<h2>Сторонні компоненти</h2>
<p>Для роботи додаток використовує наступні сторонні компоненти:</p>
<ul>
<li>Для взаємодії з <strong>Windows Core Audio API</strong> - <a href="https://github.com/AndreMiras/pycaw/">модуль PyCaw</a>, який розповсюджується під ліцензією MIT.</li>
<li>Для отримання інформації про запущені процеси і роботи компонента PyCaw - <a href="https://github.com/giampaolo/psutil">модуль psutil</a>, що поширюється під ліцензією BSD-3.</li>
</ul>
<h2>Журнал змін</h2>
<h3>Версія 1.5.7</h3>
<ul>
<li>додаток протестовано на сумісність з NVDA 2023.1.</li>
</ul>
<h3>Версія 1.5.6</h3>
<ul>
<li>додаток протестовано на сумісність з NVDA 2022.1;</li>
<li>оновлено сторонній модуль <strong>psutil</strong>;</li>
<li>додаток адаптовано для підтримки версій Python 3.7 та 3.8;</li>
<li>до вихідного коду додатку додано MyPy анотації типів;</li>
<li>додана функція перемикання виводу звуку NVDA на аудіо-пристрій за замовчуванням;</li>
<li>налаштування додатку завжди зберігаються у базовому профілі конфігурації;</li>
<li>додано переклади на іспанську та галіційську мови (подяка Iván Novegil Cancelas та José Manuel);</li>
<li>оновлено переклад на в'єтнамську мову (подяка Dang Manh Cuong).</li>
</ul>
<h3>Версія 1.4</h3>
<ul>
<li>додано метод збільшення гучності при запуску окремо для процесу NVDA;</li>
<li>змінено звукове сповіщення про успішно виконану операцію (подяка Manolo за згенерований звук);</li>
<li>всі функції ручного керування рівнем гучності перенесені до додатку NVDA Volume Adjustment.</li>
</ul>
<h3>Версія 1.3</h3>
<ul>
<li>додана можливість керувати рівнем гучності звуку основного аудіо-пристрою та окремо для кожної запущеної програми;</li>
<li>оновлено переклад на в'єтнамську мову (подяка Dang Manh Cuong);</li>
<li>додано переклад на турецьку мову (подяка Cagri Dogan);</li>
<li>додано переклад на італійську мову (подяка Christianlm);</li>
<li>додано переклад на китайську мову (подяка Cary Rowen);</li>
<li>додано переклад на польську мову (подяка Stefan Banita);</li>
<li>оновлено переклад українською мовою;</li>
<li>оновлено довідку ReadMe.</li>
</ul>
<h3>Версія 1.2</h3>
<ul>
<li>переведено на використання <strong>Core Audio Windows API</strong> замість <strong>Windows Sound Manager</strong>;</li>
<li>додано відтворення звуку під час запуску, коли аудіо успішно увімкнено додатком.</li>
</ul>
<h3>Версія 1.1</h3>
<ul>
<li>додане діалогове вікно з налаштуваннями додатку;</li>
<li>оновлений переклад українською мовою.</li>
</ul>
<h3>Версія 1.0.1</h3>
<ul>
<li>Виконує неодноразові спроби увімкнути драйвер синтезатора у разі його невдалої ініціалізації;</li>
<li>Додано переклад на в'єтнамську мову (подяка Dang Manh Cuong);</li>
<li>перекладено українською.</li>
</ul>
<h3>Версія 1.0. Особливості реалізації</h3>
<p>В роботі додаток використовує сторонній модуль Windows Sound Manager.</p>
<h2>внесення змін до вихідного коду доповнення</h2>
<p>Ви можете клонувати цей репозиторій, щоб внести зміни до NVDA Unmute.</p>
<h3>Додаткові залежності</h3>
<p>Наступні модулі можна встановити за допомогою pip:</p>
<ul>
<li>markdown</li>
<li>scons</li>
<li>python-gettext</li>
</ul>
<h3>Підготовка додатку для розповсюдження</h3>
<ol>
<li>Відкрийте командний рядок, перейдіть до кореневого каталогу цього репозиторія.</li>
<li>Запустіть на виконання команду <strong>scons</strong>. Якщо не виникло помилок, згенерований додаток розміщується в поточному каталозі.</li>
</ol>
</body>
</html>