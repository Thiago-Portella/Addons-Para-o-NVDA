<!DOCTYPE html>
<html lang="fi">
<head>
<meta charset="UTF-8"><meta name="viewport" content="width=device-width, initial-scale=1.0">
<link rel="stylesheet" type="text/css" href="../style.css" media="screen">
<title>Search With 2.5.6</title>
</head>
<body>
<h1>Hae hakukoneella</h1>
<ul>
<li>Tekijä: Ibrahim Hamadeh</li>
<li>Lataa <a href="https://www.nvaccess.org/addonStore/legacy?file=searchwith">vakaa versio</a></li>
<li>Yhteensopivuus: NVDA 2019.3 ja uudemmat</li>
</ul>
<p>Tämän lisäosan avulla voit suorittaa hakuja eri hakukoneilla. Kun tekstiä ei
ole valittuna, paina lisäosalle määritettyä näppäinkomentoa, joka avaa
valintaikkunan, jossa olevaan muokkausruutuun voit kirjoittaa haluamasi
hakukyselyn. Hae Googlella painamalla enteriä tai Sarkainta valitaksesi
jonkin muun hakukoneen.</p>
<p>Jos haluat hakea valittua tekstiä, paina kerran lisäosan näppäinkomentoa,
joka avaa valintaikkunan, josta voit valita haluamasi hakukoneen. Voit
halutessasi etsiä valittua tekstiä myös suoraan Googlella painamallla
näppäinkomentoa kahdesti.</p>
<p>Lisäosan oletusarvoinen näppäinkomento on NVDA+Win+S. Mikäli tämä näppäinkomento ei toimi tai on ristiriidassa jonkin muun näppäinkomennon kanssa, voit lisätä uuden näppäinkomennon tai muuttaa oletusarvoista avaamalla NVDA-valikon, menemällä Asetukset-alivalikkoon ja valitsemalla Näppäinkomennot-vaihtoehdon ja sitten Hae hakukoneella -kategorian.</p>
<h2>Käyttö</h2>
<ul>
<li>Suorita haku painamalla lisäosan näppäinkomentoa. Näyttöön avautuu
  valintaikkuna, jossa on muokkauskenttä hakukyselyn kirjoittamista varten.</li>
<li>Haluatko hakea Googlella? Se onnistuu painamalla Enteriä.</li>
<li>Muutoin paina Sarkainta kunnes tulet Muut hakukoneet -painikkeen kohdalle
  ja paina siinä Väli-näppäintä. Näkyviin tulee ponnahdusikkuna, jossa on
  valittavissa eri hakukoneita: Yahoo, Bing, DuckDuckGo ja YouTube. Nämä
  ovat oletusarvoisia vaihtoehtoja, mutta voit muokata valikon sisältöä
  lisäosan asetuspaneelista.</li>
<li>Toinen lisäosan käyttötapa on valita ensin tekstiä ja painaa sitten
  lisäosan oletusarvoista tai itse määrittämääsi näppäinkomentoa, joka avaa
  eri hakukonevaihtoehtoja sisältävän (joko oletusarvoisen tai itse
  muokkaamasi) virtuaalisen valikon.</li>
<li>Valitse haluamasi vaihtoehto ja paina Enteriä. Tämän jälkeen avautuu
  oletusselain, jossa hakutulokset näytetään. Mikäli haluat etsiä suoraan
  Googlella, paina näppäinkomentoa kahdesti.</li>
<li>Haluatko avata valikon, jossa voit suorittaa haun leikepöydällä olevalle
  tai viimeksi puhutulle tekstille? Se onnistuu määrittämällä
  Näppäinkomennot-valintaikkunasta näppäinkomennot seuraaville komennoille:<ul>
<li>Avaa kerran painettaessa valikon, jossa voit suorittaa haun
  leikepöydällä olevalle tekstille tai kahdesti painettaessa suoran
  Google-haun.</li>
<li>Avaa kerran painettaessa valikon, jossa voit suorittaa haun viimeksi
  puhutulle tekstille tai kahdesti painettaessa suoran Google-haun.</li>
</ul>
</li>
<li>Haluatko muokata Hae hakukoneella -valikkoa? Voit tehdä sen
  asetuspaneelista.</li>
<li>Sieltä voit lisätä muita käytettävissä olevia hakukoneita, poistaa niitä,
  siirtää kohteen valikossa ylös- tai alaspäin tai palauttaa valikon
  oletustilaan.</li>
<li>Asetukset on tallennettava tekemiesi muokkausten jälkeen, mikäli haluat
  niiden olevan pysyviä.</li>
<li>Haluatko hakea Googlesta muita kielivaihtoehtoja käyttäen?</li>
<li>
<p>Siirry asetuspaneelin Hae hakukoneella -kategoriaan ja valitse siellä
  olevasta yhdistelmäruudusta, miten Google-haut suoritetaan:</p>
<ol>
<li>Selaimen asetuksia ja kieltä käyttäen.</li>
<li>NVDA:n kieltä käyttäen.</li>
<li>Windowsin kieltä käyttäen.</li>
</ol>
</li>
<li>
<p>Hae hakukoneella -valintaikkunassa on lisäksi mahdollista valita
  oletuskysely. Voit valita asetuspaneelin Oletuskysely-yhdistelmäruudusta
  jonkin seuraavista vaihtoehdoista:</p>
<ul>
<li>Jätä tyhjäksi</li>
<li>Käytä leikepöydän tekstiä</li>
<li>Käytä viimeksi puhuttua tekstiä</li>
</ul>
</li>
<li>
<p>Mikäli "leikepöydän teksti" tai "viimeksi puhuttu teksti" valitaan,
  hakukentän teksti näytetään valittuna, jotta voit helposti korvata sen.</p>
</li>
<li>Käännöskoneiden (Google-käänntäjä ja DeepL Translator) kohdekielen
  valitseminen on nyt mahdollista.</li>
<li>Asetuspaneelin Käännöskoneet-ryhmässä on kaksi yhdistelmäruutua; toinen
  Google-kääntäjälle ja toinen DeepL Translatorille. Valitse molemmille
  haluamasi kohdekieli, ja olet valmis tekstin kääntämiseen.</li>
<li>Lopuksi erityisesti kokeneille käyttäjille</li>
<li>Voit valita asetuspaneelissa olevalla valintaruudulla, haluatko säilyttää
  lisäosan datakansion sisällön uutta versiota asennettaessa. Jos valitset
  säilyttämisen, uuden version päivitetyt tiedot lisätään vanhaan
  datatiedostoon.</li>
</ul>
<p>Siinä kaikki. Toivottavasti löydät etsimäsi.</p>
<h3>Muutokset versiossa 2.5.3</h3>
<ul>
<li>Lisätty DeepL Translator käytettävissä olevaksi käännöskoneeksi.</li>
<li>Lisätty asetuspaneeliin kaksi yhdistelmöruutua , joista voidaan valita
  Google-kääntäjän ja DeepL Translatorin kohdekieli.</li>
</ul>
<h3>Muutokset versiossa 2.3</h3>
<ul>
<li>Kun asetuspaneelista valitaan tietojen säilyttäminen, uuden version
  päivitetyt tiedot yhdistetään ja lisätään  vanhaan datatiedostoon.</li>
<li>Viimeisin testattu versio päivitetty 2023.1:ksi, jotta se vastaa NVDA:n
  versiota 2023.1.</li>
</ul>
<h3>Muutokset versiossa 2.0</h3>
<ul>
<li>Lisäosa poistettu käytöstä suojatussa tilassa.</li>
<li>Viimeisin testattu versio päivitetty 2022.1:ksi, jotta se vastaa uusinta
  lisäosarajapinnan versiota.</li>
</ul>
<h3>Muutokset versiossa 1.8</h3>
<ul>
<li>Asetuspaneeliin lisätty valintaruutu, jonka avulla kokeneet käyttäjät
  voivat säilyttää data-kansionsa sisällön.</li>
<li>Näppäinkomennot-valintaikkunaan lisätty kaksi uutta kohdetta:<ul>
<li>Avaa kerran painettaessa valikon, jossa voit suorittaa haun
  leikepöydällä olevalle tekstille tai kahdesti painettaessa suoran
  Google-haun.</li>
<li>Avaa kerran painettaessa valikon, jossa voit suorittaa haun viimeksi
  puhutulle tekstille tai kahdesti painettaessa suoran Google-haun.</li>
</ul>
</li>
</ul>
<h3>Muutokset versiossa 1.7</h3>
<ul>
<li>Lisäosan asetuksiin lisätty yhdistelmäruutu, josta on mahdollista valita
  Hae hakukoneella -valintaikkunassa käytettävä oletuskysely.</li>
<li>Käytettävissä ovat vaihtoehdot "Jätä tyhjäksi", "Käytä leikepöydän
  tekstiä" ja "Käytä viimeksi puhuttua tekstiä".</li>
</ul>
<h3>Muutokset versiossa 1.2</h3>
<ul>
<li>Lisätty enemmän Haku-valikkoon lisättäviä hakukoneita, kuten
  Stackoverflow, Stackexchange, Google Kirjat sekä muita.</li>
<li>Lisätty vaihtoehto viimeksi puhutun tekstin käyttämiseen oletuskyselynä
  Hae hakukoneella -valintaikkunassa.</li>
</ul>
<h3>Muutokset versiossa 0.4</h3>
<ul>
<li>Lisätty valintaikkuna, joka avautuu hakukyselyn kirjoittamista varten, jos
  tekstiä ei ole valittu.</li>
<li>Asetuspaneeliin lisätty mahdollisuus Hae hakukoneella -valikon
  muokkaamiseen käyttäjän tarpeita vastaavaksi.</li>
</ul>
<h3>Muutokset versiossa 0.3</h3>
<ul>
<li>Lisätty asetuspaneeli, jossa on enemmän Google-haun kielivaihtoehtoja.</li>
</ul>
<h3>Muutokset versiossa 0.1</h3>
<ul>
<li>Ensimmäinen versio</li>
</ul>
<p>[[!tag dev stable]]</p>
</body>
</html>